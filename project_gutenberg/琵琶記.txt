 琵琶記　　　元 高明
     　             第一出　副末開場
　　極富極貴牛丞相。施仁施義張廣才。
　　有貞有烈趙貞女。全忠全孝蔡伯喈。
第二出　高堂稱壽
　　逢時對景且高歌，須信人生能幾何？
　　萬兩黃金未為貴，一家安樂值錢多。
第三出　牛氏規奴
　　休聽枝上子規啼，悶在停針不語時。
　　窗外日光彈指過，席前花影坐間移。
第四出　蔡公逼試
　　急辦行裝赴試闈，父親嚴命怎生違？
　　一舉首登龍虎榜，十年身到鳳凰池。
第五出　南浦囑別
　　此行勉強赴春闈，專望明年衣錦歸。
　　世上萬般哀苦事，無過遠別共生離。
　　才斟別酒淚先流，郎上孤舟妾倚樓。
　　片帆漸遠皆回首，一種相思兩處愁。
第六出　丞相教女
　　婦人不可出閨門，多謝嚴君教育恩。
　　休道成人不自在，須知自在不成人。
第七出　才俊登程
　　江山風物自傷情，南北東西為利名。
　　路上有花並有酒，一程分作兩程行。
第八出　文場選士
　　一舉鼇頭獨佔魁，誰知平地一聲雷。
　　明朝跨馬春風裏，儘是皇都得意回。
第九出　臨妝感歎
　　回首高堂日已斜，遊人何事在天涯？
　　紅顏勝人多薄命，莫怨春風當自嗟。
第十出　杏園春宴
　　名傳金榜換藍袍，酒醉瓊林志氣豪。
　　世上萬般皆下品，思量惟有讀書高。
第十一出　蔡母嗟兒
　　形衰力倦怎支吾？口食身衣只問奴。
　　莫道是非終日有，果然不聽自然無。
  第十二出　奉旨招婿
　　為傳芳信仗良媒，管取門楣得俊才。
　　百年夫婦今朝合，一段姻緣天上來。
第十三出　官媒議婚
　　君王詔旨不相從，明日應須奏九重。
　　有緣千里能相會，無緣對面不相逢。
   第十四出　激怒當朝
　　枉把封章奏九重，不如及早便相從。
　　羈縻鸞鳳青絲網，牢絡鴛鴦碧玉籠。
第十五出　金閨愁配
　　匹配本自然，何須苦相纏？
　　眼前雖成就，到底也埋怨。
第十六出　丹陛陳情
　　家鄉萬裏信難通，爭奈君王不肯從？
　　情到不堪回首處，一齊分付與東風。
第十七出　義倉賑濟
　 命薄多年受苦辛，不如身死早離分。
　　惟有感恩並積恨，萬年千載不成塵。
　第十八出　再報佳期
　　及早赴佳期。歡娛成怨悲。
　　情知不是伴，事急且相隨。
  第十九出　強就鸞凰
　　清風明月兩相宜，女貌郎才天下奇。
　　正是洞房花燭夜，果然金榜掛名時。
    第二十出　勉食姑嫜
　　荒年有飯休思菜，媳婦無良把我虧。
　　混濁不分鰱共鯉，水清方見兩般魚。
第二十一出　糟糠自饜
　　只為無錢送老娘，須知此事有商量。
　　歸家不敢高聲哭，惟恐猿聞也斷腸。
 第二十二出　琴訴荷池
　　歡娛休問夜如何，此景良宵能幾何？
　　遇飲酒時須飲酒，得高歌處且高歌。
第二十三出　代嘗湯藥
　　公公病裏莫生嗔，員外寬心保自身
　　正是藥醫不死病，果然佛度有緣人。
第二十四出　宦邸憂思
　　終朝長相憶，尋便寄書人。
　　眼望旌捷旗，耳聽好消息。
第二十五出　祝發買葬
　　謝得公公救妾身！伊夫曾托我親鄰。
　　從空伸出拿雲手，提起天羅地網人。
第二十六出　拐兒紿誤
　　憑伊千里寄佳音，說盡離人一片心。
　　須知相別經多載，方信家書抵萬金。
第二十七出　感格墳成
　　孝心感格動陰兵，不是陰兵墳怎成？
　　萬事勸人休碌碌，舉頭三尺有神明。
第二十八出　中秋望月
　　今宵明月正團圓，幾處淒涼幾處喧。
　　但願人生得久長，年年千里共嬋娟。
第二十九出　乞丐尋夫
　　為尋夫婿別孤墳，只怕兒夫不認真。
　　惟有感恩並積恨，萬年千載不成塵。
第三十出　瞷詢衷情
　　雪隱鷺鷥飛始見，柳藏鸚鵡語方知。
　　假如染就幹紅色，也被傍人講是非。
第三十一出　幾言諫父
　　一心只欲轉家鄉，爭奈爹行不忖量。
　　大風吹倒梧桐樹，自有傍人說短長。
  第三十二出　路途勞頓
　　哽咽無言對二真，千山萬水好艱辛。
　　見說洛陽花似錦，只恐來時不遇春。
第三十三出　聽女迎親
　　限伊半載望回音，路上看承須小心。
　　但願應時還得見，果然勝似岳陽金。
第三十四出　寺中遺像
　　今朝喜見那喬才，真容收去可疑猜。
　　縱使侯門深似海，從今引得外人來。
  第三十五出　兩賢相遘
　　無限心中不平事，幾番清話又成空。
　　一葉浮萍歸大海，人生何處不相逢。
第三十六出　孝婦題真
　　未蔔兒夫意，全憑一首詩。
　　得他心肯日，是我運通時。
　　                 第三十七出　書館悲逢
　　只為君親三不從，致令骨肉兩西東。
　　今宵剩把銀缸照，猶恐相逢是夢中。
第三十八出　張公遇使
　　雙親死了已無依，今日回來也是遲。
　　夜靜水深魚不餌，滿船空載月明歸。
第三十九出　散發歸林
　　女婿今朝已別離，老身孤苦有誰知？
　　夫唱婦隨同歸去，一處思量一處悲。
第四十出　李旺回話
　　五更三點奏朝廷，今古難求此樣人。
　　管取一封天子詔，表揚四海孝賢名。
第四十一出　風木餘恨
　　多謝深恩不敢忘，稍寬愁緒節悲傷。
　　親墳共掃添榮耀，不負詩書教子方。
第四十二出　一門旌獎
　　自居墓室已三年，何幸丹書下九天。
　　莫道名高與爵貴，須知子孝與妻賢。
